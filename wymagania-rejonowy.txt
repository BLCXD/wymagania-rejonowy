I. Rozumienie, analizowanie i rozwiązywanie problemów na bazie logicznego i abstrakcyjnego
myślenia, myślenia algorytmicznego i sposobów reprezentowania informacji.
II. Programowanie i rozwiązywanie problemów z wykorzystaniem komputera: układanie
i programowanie algorytmów, organizowanie, wyszukiwanie i udostępnianie informacji,
posługiwanie się aplikacjami komputerowymi.
III. Posługiwanie się komputerem, urządzeniami cyfrowymi i sieciami komputerowymi, w tym
znajomość zasad działania urządzeń cyfrowych i sieci komputerowych oraz wykonywania obliczeń
i programów.
IV. Rozwijanie kompetencji społecznych, takich jak komunikacja i współpraca w grupie, w tym
w środowiskach wirtualnych.
V. Przestrzeganie prawa i zasad bezpieczeństwa. Respektowanie prywatności informacji i ochrony
danych, praw własności intelektualnej, etykiety w komunikacji i norm współżycia społecznego,
ocena zagrożeń związanych z technologią i ich uwzględnienie dla bezpieczeństwa swojego i innych.
Wymagania kolejnego etapu obejmują wymagania niższego etapu.
I etap (szkolny) oraz II etap (międzyszkolny) – wymagania szczegółowe
I. Rozumienie, analizowanie i rozwiązywanie problemów. Uczeń:
1) formułuje problem w postaci specyfikacji (czyli opisuje dane i wyniki) i wyróżnia kroki w algorytmicznym rozwiązywaniu problemów. Stosuje różne sposoby przedstawiania algorytmów, w tym
w języku naturalnym, w postaci schematów blokowych, listy kroków;
2) stosuje przy rozwiązywaniu problemów podstawowe algorytmy:
a) na liczbach naturalnych: bada podzielność liczb, wyodrębnia cyfry danej liczby, przedstawia
działanie algorytmu Euklidesa w obu wersjach iteracyjnych (z odejmowaniem i z resztą z dzielenia);
b) wyszukiwania i porządkowania: wyszukuje element w zbiorze uporządkowanym i nieuporządkowanym oraz porządkuje elementy w zbiorze metodą przez proste wybieranie i zliczanie;
3) przedstawia sposoby reprezentowania w komputerze wartości logicznych, liczb naturalnych (system binarny), znaków (kody ASCII) i tekstów;
4) prezentuje przykłady zastosowań informatyki w innych dziedzinach, w zakresie pojęć, obiektów
oraz algorytmów.
II. Programowanie i rozwiązywanie problemów z wykorzystaniem komputera i innych urządzeń cyfrowych. Uczeń:
1) projektuje, tworzy i testuje programy w procesie rozwiązywania problemów. W programach
stosuje: instrukcje wejścia/wyjścia, wyrażenia arytmetyczne i logiczne, instrukcje warunkowe,
instrukcje iteracyjne, funkcje oraz zmienne i tablice. W szczególności programuje algorytmy
z działu I pkt 2;
2) analizuje i modyfikuje prosty program sterujący robotem lub innym obiektem na ekranie;
3) przygotowuje i prezentuje rozwiązania problemów, posługując się podstawowymi aplikacjami
(edytor tekstu oraz grafiki, arkusz kalkulacyjny, program do tworzenia prezentacji
multimedialnej) na swoim komputerze, wykazując się przy tym umiejętnościami:
a) tworzenia ilustracji w edytorze grafiki: rysuje za pomocą wybranych narzędzi, przekształca
obrazy, uzupełnia grafikę tekstem;
b) tworzenia dokumentów tekstowych: dobiera czcionkę, formatuje akapity, wstawia do tekstu
ilustracje, napisy i kształty, tworzy tabele oraz listy numerowane i punktowane;
3
c) korzystania z arkusza kalkulacyjnego w trakcie rozwiązywania zadań związanych
z prostymi obliczeniami: wprowadza dane do arkusza, formatuje komórki, definiuje proste
formuły i dobiera wykresy do danych i celów obliczeń;
d) tworzenia krótkich prezentacji multimedialnych łączących tekst z grafiką, korzysta przy tym
z gotowych szablonów lub projektuje według własnych pomysłów;
e) tworzenia prostej strony internetowej w języku HTML i CSS.
III. Posługiwanie się komputerem, urządzeniami cyfrowymi i sieciami komputerowymi. Uczeń:
1) schematycznie przedstawia budowę i funkcjonowanie sieci komputerowej, szkolnej, domowej
i sieci internet;
2) poprawnie posługuje się terminologią związaną z informatyką i technologią;
3) poprawnie dokonuje adresowania IP w wersji 4;
4) rozpoznaje urządzenia tworzące sieć komputerową.
IV. Rozwijanie kompetencji społecznych. Uczeń:
1) ocenia krytycznie informacje i ich źródła, w szczególności w sieci, pod względem rzetelności
i wiarygodności w odniesieniu do rzeczywistych sytuacji, docenia znaczenie otwartych zasobów
w sieci;
2) przedstawia główne etapy w historycznym rozwoju informatyki i technologii;
3) określa zakres kompetencji informatycznych, niezbędnych do wykonywania różnych zawodów.
V. Przestrzeganie prawa i zasad bezpieczeństwa. Uczeń:
1) opisuje kwestie etyczne związane z wykorzystaniem komputerów i sieci komputerowych, takie
jak: bezpieczeństwo, cyfrowa tożsamość, prywatność, własność intelektualna, równy dostęp do
informacji i dzielenie się informacją;
2) postępuje etycznie w pracy z informacjami;
3) rozróżnia typy licencji na oprogramowanie oraz na zasoby w sieci
